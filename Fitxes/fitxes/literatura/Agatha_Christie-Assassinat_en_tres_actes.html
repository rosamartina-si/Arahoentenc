<!DOCTYPE html>
<html lang="ca">
<head>
  <meta charset="UTF-8">
  <title>Agatha Christie – Explicació de l'inici</title>
  <link rel="stylesheet" href="../../estil2.css">
  <style>
    .sheet {
      width: 210mm;
      max-width: 100%;
      margin: 0 auto;
      padding: 40px;
      box-sizing: border-box;
    }
    body {
      font-family: 'Georgia', serif;
      background-color: white;
      color: #000;
      line-height: 1.6;
    }
    h1, h2 {
      color: #003366;
    }
    .quote {
      font-style: italic;
      background-color: #f9f9f9;
      padding: 15px;
      border-left: 4px solid #ccc;
      margin: 20px 0;
    }
    .aclariment {
      color: #336699;
      font-style: italic;
    }
  </style>
</head>
<body>
  <div class="sheet">
    <h1>Explicació de l'inici d'una novel·la d’Agatha Christie</h1>

    <p>
      El fragment següent correspon a una de les obres d’<strong>Agatha Christie</strong>, 
      on apareixen dos dels seus personatges recurrents: <strong>Mr. Satterthwaite</strong> i <strong>Sir Charles Cartwright</strong>. 
      El text presenta l’espai escènic inicial i ofereix una descripció detallada de l’ambient i de la mansió coneguda com <em>The Crow’s Nest</em>.
    </p>

    <h2>Fragment comentat</h2>

    <p>
      Mr. Satterthwaite s'estava assegut a la terrassa del <em>Crow's Nest</em> mirant com el seu amfitrió 
      <span class="aclariment">[qui rep i acull algú a casa seva o en un espai]</span>, 
      Sir Charles Cartwright, s'enfilava pel camí que des del mar duia fins a la casa. 
      El <em>Crow's Nest</em> era un autèntic bungalow 
      <span class="aclariment">[en català actual sovint associem “bungalou” a una caseta de fusta en un càmping; 
      en anglès, però, designa una casa baixa, generalment d’una sola planta, d’estil colonial o modern]</span>. 
      Ni timpà <span class="aclariment">[part triangular superior de la façana d’un edifici clàssic]</span> 
      ni fustam <span class="aclariment">[decoració de fusta, motllures]</span> 
      de cap mena ni cap excrescència <span class="aclariment">[ornament o afegit exagerat]</span> 
      d'aquelles que tan embadaleixen <span class="aclariment">[fascinen o captiven excessivament, deixant algú bocabadat]</span> 
      més d'un arquitecte. 
    </p>

    <p>
      Era un edifici blanc, llis i sòlid; enganyós pel que feia a les seves dimensions reals, 
      ja que resultava força més espaiós que no aparentava des de fora. 
      No cal dir que el nom de <em>Crow's Nest</em> 
      <span class="aclariment">[literalment “niu de corbs”, aquí amb sentit figurat: atalaia elevada amb bona vista]</span> 
      li venia de la posició elevada de què gaudia, que li permetia dominar tot el port de Loomouth 
      <span class="aclariment">[Loomouth és un port fictici creat per Agatha Christie, situat a la costa del sud d’Anglaterra; 
      s’inspira en localitats reals de Cornualla i Devon]</span>.
    </p>

    <p>
      Una massiva balustrada <span class="aclariment">[barana amb columnetes, pròpia de terrasses i balcons]</span> 
      protegia tota la terrassa, en un racó de la qual s'iniciava un pendent rocallós que davallava fins al mar. 
      El bungalow quedava per carretera a una milla <span class="aclariment">[aprox. 1,6 km]</span> de la ciutat. 
      Era una carretera que, després d'un primer tram per l'interior, 
      s'enfilava costa enllà fent ziga-zaga per damunt del mar.
    </p>

    <p>
      A la mansió s'hi arribava també —com ja hem dit— en set minuts, i a peu, 
      per un camí de pescadors prou espadat <span class="aclariment">[pronunciat, costerut]</span> 
      que arrencava des de la mateixa platja. 
      Per aquell camí anava pujant Sir Charles Cartwright.
    </p>

  </div>
</body>
</html>
