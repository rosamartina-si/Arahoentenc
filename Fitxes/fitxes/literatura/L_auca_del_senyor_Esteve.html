<!DOCTYPE html>
<html lang="ca">
<head>
  <meta charset="UTF-8">
  <title>L'auca del senyor Esteve – Santiago Rusiñol (explicació)</title>
  <link rel="stylesheet" href="estil2.css">
  <style>
    .sheet {
      width: 210mm;
      max-width: 100%;
      margin: 0 auto;
      padding: 40px;
      box-sizing: border-box;
    }
    body {
      font-family: 'Georgia', serif;
      background-color: white;
      color: #000;
      line-height: 1.6;
    }
    h1, h2 {
      color: #003366;
    }
    .quote {
      font-style: italic;
      background-color: #f9f9f9;
      padding: 15px;
      border-left: 4px solid #ccc;
      margin: 20px 0;
    }
    .aclariment {
      color: #336699;
      font-style: italic;
    }
  </style>
</head>
<body>
  <div class="sheet">
    <h1>Explicació de "L'auca del senyor Esteve" de Santiago Rusiñol</h1>

    <p><strong>"L'auca del senyor Esteve"</strong> (1907) és una obra de teatre escrita per <strong>Santiago Rusiñol</strong> que retrata la vida d’una família de botiguers barcelonins del barri de la Ribera. Amb una barreja de crítica social i humor, l’obra mostra el conflicte entre els valors tradicionals del comerç i les aspiracions artístiques de les noves generacions. El text que segueix és una adaptació comentada amb aclariments de lèxic i referents culturals.</p>

    <h2>I</h2>
    <h3>Del modo natural que l'Estevet va arribar a aquesta vall de números</h3>

    <p>El jorn <span class="aclariment">[el dia]</span> que va néixer l'Estevet, el seu pare, el senyor Ramon, després d'esperar anys i anys aquella criatura tardana <span class="aclariment">[que ha trigat molt a arribar]</span>, per les contingències del comerç <span class="aclariment">[imprevistos o obligacions de la botiga]</span>, no va poder estar perenne <span class="aclariment">[constantment]</span> al costat de la seva esposa.</p>

    <p>Les compradores batxilleres <span class="aclariment">[parroquianes xafarderes]</span>, semblava que s'havien avingut per no deixar-lo complir com a pare, i allà a «La Puntual», la botiga de vetes i fils <span class="aclariment">[articles de merceria]</span> de més crèdit i de més gir <span class="aclariment">[moviment comercial]</span> de quatre carrers de llarg a llarg, que ara una cana de trencilla <span class="aclariment">[una cana (1,57 m) de cinta decorativa]</span>, que ara una ruixa <span class="aclariment">[cinta estreta]</span>, que ara quatre pams de floc <span class="aclariment">[fil decoratiu com un cordill fi i arrissat]</span>, entre compra i tafaneria, el van tenir entretingut darrere del taulell, mentre la pobra muller, allà sobre, a l’entresol, complia la missió materna de donar fruit a en Ramon, amb la llevadora a l’alcova i dues veïnes a la sala.</p>

    <p>A fora de l’alcova, plovia: una pluja fina, una polsina d’humitat que anava enfangant el carrer, la vorera i «La Puntual». Al davant, al quarter d’artilleria <span class="aclariment">[unitat militar dedicada als canons i armes pesants]</span>, no hi havia ni aquell centinella ni aquells oficials que es gronxen als balancins de la porta. Els dos rengles de finestres simètriques i en formació a cap a cap de la façana, estaven disciplinadament tancades; la faixa de groc de quarter que decora aquests edificis, regalimava cara avall de les parets; les mules, els soldats i els canons semblaven tancats en una piscina, i fins la flaire de cuina, de quadra i d’home que surt d’aquests establiments de pólvora, era una flaire aigualida.</p>

    <p>La tarda no podia ser més trista per tenir lloc un naixement, però el senyor Ramon no tenia temps, i ni es podia donar el luxe d’estar trist. Una orella a les compradores per saber el que demanaven, i una altra a l’entresol per si li cridaven ajuda, el pensament li saltava del llit de la seva dona a la cana de trencilla. El que passava a dalt era molt seriós: ser pare; el que passava a la botiga era tan seriós com l’altre: el negoci. No estar pel fill que havia de venir, era faltar a un deure sagrat, i no pensar en el despatx de la tenda, que era el futur d’aquell fill, era faltar a dos deures: el deure de baix i el de dalt, i entre les dues obligacions, es repartia els sentiments de la millor manera que sabia; l’atenció comercial, per les dones del despatx; el cor de pare, per les angoixes de sobre.</p>
  </div>
</body>
</html>
